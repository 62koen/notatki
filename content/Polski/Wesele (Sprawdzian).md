## Ważne informacje
- Autor: **Stanisław Wyspiański**
- Epoka: **Młoda Polska**
- Rodzaj literacki: **Dramat**
- Główny motyw: **Podział społeczeństwa na dwie grupy społeczne - chłopów i inteligentów, który uniemożliwia odzyskanie upragnionej przez wszystkich niepodległości**
- **chłopomania** - powierzchowna fascynacja wsią spowodowana przejściową, ówczesną modą. Nie uwzględnia wad bycia chłopem, jest oparta na wyidealizowanym obrazie spokojnej, malowniczej wsi.
## Geneza lektury
Do stworzenia "Wesela" zainspirował Wyspiańskiego autentyczny ślub poety Lucjana Rydla z Jadwigą Mikołajczykówną, chłopką. Odbyło się ono 20 listopada 1900 roku w podkrakowskich Bronowicach.
## Bohaterowie
### Realistyczni
- Pan Młody, *Lucjan Rydel*
	- Bohater wpisuje się w trend chłopomanii: nie zna wsi i jej prawdziwych realiów, ale jest nią zafascynowany i stara zachowywać się jak chłop, co prowadzi do niezręcznych sytuacji. (To, że żeni się z Panną Młodą chyba nie muszę dodawać)
- Panna Młoda, *Jadwiga Mikołajczykówna*
	- Siostra Anny Mikołajczykównej, chłopka, mówi gwarą i nie odnajduje się w towarzystwie inteligencji. Nie rozumieją się z mężem i reprezentują dwa odrębne światy.
- Gospodarz, *Włodzimierz Tetmajer*
	- To inteligent, który przeprowadził się na wieś, zatem zna oba środowiska. Jest przykładem racjonalnego podejścia do wsi, uwzględniając także jej wady, a nie tylko zalety. Nie chce jednak brać odpowiedzialności za ojczyznę - przekazuje dany mu złoty róg nieodpowiedzialnemu Jaśkowi. Ma żonę Annę Mikołajczykówną, Gospodynię.
- Jasiek
	- Brat Panny Młodej. Dostał zadanie poinformowania chłopów o powstaniu za pomocą złotego rogu, jednak gubi go schylając się po swoją czapkę z pawimi piórami. Taka postawa to symbol przywiązania do rzeczy materialnych, zamiast do ważnej sprawy narodowej. Przedkłada interes prywatny ponad dobro ojczyzny.
- Poeta, *Kazimierz Przerwa-Tetmajer*
	- Jeden z gości wesela, przedstawiciel młodopolskich dekadentów. Popada w rozpacz i nie wierzy w jakiekolwiek działania mające przynieść poprawę dla Polski. Nie ulega jednak chłopomanii.
- Dziennikarz
	- Redaktor naczelny magazynu "Czas". Jest człowiekiem, który stara się być zaangażowanym w kwestie narodowe, jednak nie idzie za tym żadne działanie. W tej kwestii przypomina Poetę.
- Czepiec
	- Chłop dumny ze swojego pochodzenia, gorliwy patriota, chętnie dyskutował na tematy polityczne. Szybko jednak tracił nad sobą kontrolę i nadużywał alkoholu przez co dochodziło do bójek.
- Nos
	- Podobnie jak Poeta: dekadent będący w rozpaczy, szukał ukojenia w alkoholu.
- Radczyni
	- Krewna Pana Młodego, nie zna wsi i nie widzi szansy na zjednoczenie polskiego społeczeństwa
### Fantastyczni (i komu się ukazali)
- **Upiór**/Dziad
	- Upiór to duch Jakuba Szeli, przywódcy rzezi galicyjskiej, czyli powstania zbrojnego chłopów z 1846 roku. Pojawił się przed Dziadem, aby przypomnieć mu o krwawej przeszłości.
- **Wernyhora**/Gospodarz
	- Wernyhora to mityczny mędrzec, który przepowiadał odrodzenie Polski. Przekazuje złoty róg Gospodarzowi. Pomimo niesamowitej szansy Gospodarz boi się odpowiedzialności, przekazuje róg Jaśkowi i zaprzepaszcza szanse na narodowe wyzwolenie.
- **Hetman**/Pan Młody
	- Hetman branicki to symbol zdrady narodowej, został skazany na śmierć. Ukazał się Panu Młodemu, aby uświadomić mu, że on sam jest zdrajcą - tylko, że hetman zdrajcą ojczyzny, a on zdrajcą inteligentów, gdyż aspiruje do miana chłopa poprzez chłopomanię.
- **Rycerz**/Poeta
	- Rycerz, czyli Zawisza Czarny to symbol męstwa i oddania się ojczyźnie. Stanowi przeciwieństwo dla Poety, którego stać jedynie na brak wiary w cokolwiek podczas gdy ojczyzna potrzebuje odważnych i lojalnych wojowników.
- **Stańczyk**/Dziennikarz
	- Stańczyk to nadworny błazen ukazany na obrazie Matejki. Jest symbolem narodowej mądrości. Pojawia się w lekturze, aby ukazać bierność postawy Dziennikarza i brak konkretnych działań, aby ojczyzna znów mogła być wolna.
## Symbolika
*(Pierwsza kropka to znaczenie dosłowne, druga - przenośne)*

- Wesele
	- Spotkanie się chłopów i inteligencji z okazji ślubu, nierozumienie się obu stron, ostateczny brak porozumienia i działania na rzecz ojczyzny.
	- Próby pojednania obu warstw społecznych kończą się fiaskiem i dopóki nie zmieni się postrzeganie chłopów i inteligentów stereotypowo nie można mówić o pojednaniu i wspólnej walce.
- Czapka z pawimi piórami
	- To czapka noszona przez Jaśka. Ten upuszcza ją, gubiąc przy tym złoty róg.
	- Jest ona symbolem próżności i stawiania prywatnego interesu ponad dobro wspólne - Jasiek zgubił złoty róg, ale czapka jest na miejscu; ojczyzna nie zostanie uratowana, ale Jasiek nadal ma czapkę
- Złoty róg
	- Wernyhora przekazuje go Gospodarzowi, ten oddaje go za to w ręce Jaśka, który gubi go. W ten sposób nie ma szans, aby ponownie zjednoczyć naród.
	- Złoty róg miał pomóc w pobudzeniu chłopów do uczestnictwa w nadchodzącym powstaniu, a zaprzepaszczona szansa jest symbolem egoizmu bohaterów. Gospodarz boi się odpowiedzialności, przekazując róg Jaśkowi, a ten gubi go, gdyż podnosił swoją wystawną czapkę.
- Bronowicka chata
	- To miejsce odbywania się wesela.
	- Symbolicznie odnosi się do całej Polski - w chacie spotykają się obie grupy społeczne. Na weselu nie doszło do porozumienia i w skali kraju też nie dojdzie.
- Widmo
	- To dawny ukochany Marysi, ukazuje się właśnie jej. Marysia tęskni za ukochanym, ale woli swojego obecnego męża
	- Pomimo romantycznej tęsknoty Marysia nie myśli o przeszłości i skupia się na przyszłości. To postawa jaką powinno przyjąć społeczeństwo, aby w Polsce zaszły zmiany.
- Chochoł
	- Został on zaproszony jako gość na wesele, wprowadził wszystkich w stan uśpienia. Na końcu lektury dyrygował **chocholim tańcem**.
	- To symbol uśpienia narodowego, sytuacji w której żadna grupa społeczna nie chce działać - chłopom brakuje przywódcy, a inteligencja popada w rozpacz.
- Dzwon Zygmunta
	- Dzwon w Krakowie, który bił przy okazji ślubu Pana Młodego z Panną Młodą
	- To symbol czasów świetności narodu polskiego
- Kaduceusz
	- Przedmiot, który Stańczyk przekazuje Dziennikarzowi. W mitologii greckiej oznacza pojednanie z każdym wrogiem
	- W lekturze ma znaczenie ironiczne, ma ukazać niezdolność polskiego społeczeństwa do uratowania kraju.
- Złota podkowa
	- Gospodarz otrzymuje ją od Wernyhory i chce pokazać go gościom, jednak Gospodyni sugeruje zatrzymanie prezentu dla siebie. Tak się właśnie dzieje.
	- Symbol egoizmu i chęci posiadania jak najwięcej bez dzielenia się z innymi.
## Mity

| Mit                            | Nawiązanie historyczne                                                                                              | Co dzieje się w "Weselu"                                                                                                                                        |
| ------------------------------ | ------------------------------------------------------------------------------------------------------------------- | --------------------------------------------------------------------------------------------------------------------------------------------------------------- |
| *Chłopa piasta*                | W opowieści Gala Anonima, pierwszym przedstawicielem rodu Piasta był chłop.                                         | Znaczenie chłopów dla polskiego społeczeństwa jest zaniżane i mają oni duży wpływ na sytuację w kraju                                                           |
| *Mit racławicki*               | Podczas bitwy pod racławicami szczególnie odznaczył się chłop, Bartosz Głowacki, mianowany później na oficera       | Chłopi są gotowi do walki w przeciwieństwie do inteligencji, co widzimy w postaci Czepca. Brakuje im jednak przywódcy, który poprowadziłby ich do walki.        |
| *Wsi spokojnej*                | W literaturze pojawia się obraz spokojnej, beztroskiej wsi, arkadii w której człowiek żyje w harmonii z przyrodą    | Chłopomania kontynuuje stereotyp wsi idealnej. Realia są jednak zupełnie inne - to ciężka praca na polu i mierzenie się z dyskryminacją ze strony inteligencji. |
| *Solidaryzm narodowy*          | Rzeź galicyjska z 1846 r., krwawe powstanie chłopów przeciwko szlachcie. Jakub Szela, czyli Upiór był jego dowódcą. | Inteligencja pamięta minione wydarzenia z udziałem chłopów i nie ma do nich zaufania. Przez to nie może dojść do zjednoczenia narodowego.                       |
| *Przywódcza rola inteligencji* | Na świecie panował pogląd, że jedynie wykształceni mogą pełnić ważne funkcje społeczne.                             | Inteligencja wywyższająca się ponad chłopów sama nie potrafi stanąć do walki i bohaterowie tacy jak Poeta, czy Dziennikarz potrafią jedynie żyć marzeniami.     |
